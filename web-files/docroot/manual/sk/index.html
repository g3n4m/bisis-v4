<html>
<head>
<meta http-equiv="Content-Type" content="text/html; charset=UTF-8">
<title>Pokyny k použitiu BISIS webovej aplikácie pre prehľadávanie</title>
</head>
<body>

<h2>Pokyny k použitiu BISIS webovej aplikácie pre prehľadávanie</h2>

<p>Po nahraní stránky pre prehľadávanie do internetového brousera sa ukáže
ponuka pre voľbu spôsobu prehľadávania (obrázok 1). Prehľadávať možno podľa
jedného alebo viacerých prefixov.  Pre prípad prehľadávania podľa jedného
prefixu možno prehľadávať: <i>podľa autora, podľa názvu, podľa kľúčových
slov</i>. Pre
prehľadávanie podľa viacerých prefixov, vrátane logických operátorov, sa
používa <i>pokročilé prehľadávanie</i>. Okrem toho jestvuje možnosť voľby
jazyka:
<i>Srpski, Cрпски, Magyar, Slovenský, Română, Руски, English</i>, ako aj týchto
pokynov: <i>Pokynov k použitiu</i>.</p>

<center><img src="pic01.png"><br>
Obrázok 1
</center>

<h3>1. Prehľadávanie podľa autora</h3>

<p>V tejto stati je opísané prehľadávanie podľa autora, ktoré je rovnaké ako
prehľadávanie: <i>podľa názvu, podľa kľúčových slov</i>.</p>

<p>Kliknutím na link <i>podľa autora</i> sa ukáže pole na zapísanie textu, do
ktorého
treba zapísať meno a/alebo priezvisko hľadaného autora (obrázok 2). Po zapísaní
treba kliknúť na tlačidlo <i>Odoslať</i>, po čom sa ukáže stránka so správou o
počte
vyhľadaných bibliografických záznamov (obrázok 3). Kliknutím na tlačidlo
<i>Zobraz
výsledok</i> sa prejde na prezeranie vyhľadaného záznamu (obrázok 4).</p>

<center><img src="pic02.png"><br>
Obrázok 2
</center>
<br><br>
<center><img src="pic03.png"><br>
Obrázok 3
</center>

<p>Prezeranie vyhľadaných bibliografických záznamov sa koná tromi možnými
spôsobmi. Sú to: <i>zhrnutý prehľad, dôkladný prehľad</i> a <i>úplné
zobrazenie</i>. V
zhrnutom prehľade sa užívateľovi zobrazia základné údaje zo záznamu. V dôkladnom
prehľade sa zobrazí širší súhrn údajov zo záznamu, kým sa v úplnom zobrazení
zobrazí úplný bibliografický záznam vo formáte UNIMARC. Voľba bežného
prehľadávacieho režimu sa koná kliknutím na tlačidlá <i>Zhrnuto, Dôkladne</i> a
<i>Úplné
zobrazenie</i>. Obrázky 4, 5 a 6 ilustrujú tri uvedené spôsoby prehľadávania
údajov
pre rovnaký súhrn vyhľadaných záznamov.</p>

<center><img src="pic04.png"><br>
Obrázok 4
</center>
<br><br>
<center><img src="pic05.png"><br>
Obrázok 5
</center>
<br><br>
<center><img src="pic06.png"><br>
Obrázok 6
</center>

<p>V rámci všetkých troch prehľadávacích spôsobov sa úhrnné množstvo vyhľadaných
záznamov zobrazí podľa skupín pozostávajúcich z 5, 10 alebo 20 záznamov (podľa
výberu užívateľa). Pohyb skupinami záznamov sa koná tlačidlami
<i>Predchádzajúca</i> a
<i>Nasledujúca</i>. Prejdenie na hlavnú stránku pre zápis nového dotazu sa koná
kliknutím na tlačidlo <i>Nový dotaz</i>.</p>

<p>Poznámka 1: Prehľadávanie podporuje rovnoprávnosť cyrilských a latinských
písmen. Počet výsledkov je napríklad rovnaký pre nasledujúce dotazy podľa
autorov: andrić, andric, андрић, анdрић a podobne.</p>

<p>Poznámka 2: Pri zapísaní obsahu prehľadávania je možné používať  jocker
znaky. Sú dva jocker znaky: * a ?. Jocker znak * nahrádza ľubovoľný rad znakov v
jednom slove a ? nahrádza jeden znak.</p>

<h3>2. Pokročilé prehľadávanie</h3>

<p>Keď sa zo základnej stránky (obrázok 1) zvolí link pokročilé prehľadávanie,
zobrazí sa stránka pre formulovanie otázky, ktorá umožňuje kombinovanie
rozdielnych prefixov pri prehľadávaní, ako na obrázku 7.</p>

<p>Na spojenie prefixov sa používajú logické operátory: AND, NOT a OR, ktorých
významy  sú poradím: a, nie a alebo.</p>

<h4>Význam logických operátorov</h4>

<p>Ak je obsah jedného prefixu Text1 a druhého Text2, vtedy:</p>
<ol>
<li>Operátor <i>AND</i> v otázke Text1 AND Text2 spája dva prvky otázky takým
spôsobom,
že vyčleňuje jednotky, ktoré vlastnia prvý uvedený obsah (Text1) a súčasne
vlastnia aj druhý (Text2).</li>
<li>Operátor <i>NOT</i> v otázke Text1 NOT Text2 spája dva prvky otázky takým
spôsobom,
že vyčleňuje jednotky, ktoré vlastnia prvý uvedený obsah (Text1) a súčasne
nevlastnia aj druhý (Text2).</li>
<li>Operátor <i>OR</i> v otázke Text1 OR Text2 spája dva prvky otázky takým
spôsobom, že
vyčleňuje jednotky, ktoré vlastnia prvý uvedený obsah (Text1) a vlastnia druhý
(Text2) alebo vlastnia obidva.</li>
</ol>

<center><img src="pic07.png"><br>
Obrázok 7
</center>

<p>Stránka pre pokročilé prehľadávanie umožňuje kombináciu prehľadávania najviac
podľa piatich rozdielnych prefixov. Voľba prefixu, podľa ktorého sa koná
prehľadávanie daného obsahu, sa koná pomocou rozbaľovacej ponuky (combo box) na
ľavej strane. Žiadaný obsah sa uvádza v rámci polí, ktoré sú umiestnené v
rovnakom riadku s rozbaľovacími ponukami. Spájanie s inými prvkami dotazu
pomocou logických operátorov sa koná pomocou rozbaľovacej ponuky na pravej
strane, ktorá sa nachádza v rovnakom riadku ako zodpovedajúce pole. Ak je
niektoré pole prázdne, zodpovedajúci prefix sa ignoruje počas prehľadávania.</p>

<h4>Príklad 1</h4>

<p>Na obrázku 7 sa uvádza príklad dotazu, v ktorom sa žiadajú všetky
bibliografické záznamy, pre ktoré platí nasledujúce:</p>
<ul>
<li>autor bibliografickej jednotky je Ivo Andrić (v rozbaľovacej ponuke v prvom
riadku bol zvolený prefix <i>Autor</i> a do zodpovedajúceho poľa bol zapísaný
text <i>ivo
andrić</i>),</li>
<li>názov bibliografickej jednotky <b>nie je</b> "Na Drini ćuprija" (v
predchádzajúcej rozbaľovacej ponuke pomocou logických operátorov bola zvolená
možnosť <i>NOT</i>, zvolený bol prefix <i>Názov</i> a do zodpovedajúceho poľa
bol zapísaný
text <i>na drini ćuprija</i>),</li>
<li>jazyk bibliografickej jednotky je srbský, písaný
cyrilským písmom (v piatej rozbaľovacej ponuke pre voľbu prefixu zvolený je
prefix <i>Jazyk</i>, v zodpovedajúcom poli je zapísaný text <i>scc</i>, čo je
zodpovedajúca
šifra jazyka a v predchádzajúcej rozbaľovacej ponuke s logickými operátormi,
ktorá sa nachádza v druhom riadku, je zvolený operatór <i>AND</i>).</p>
</ul>

<p>Všimnime si teraz postup zápisu takto formulovaného prehľadávacieho kritéria.
Prvá časť kritéria sa vzťahuje na prehľadávanie podľa autora. Prefix uvádzajúci
autora je <i>Autor</i> a zvolí sa v prvej rozbaľovacej ponuke ako na obrázku
8.</p>

<center><img src="pic08.png"><br>
Obrázok 8
</center>

<p>V zodpovedajúcom poli, ktoré sa nachádza v tom istom riadku ako rozbaľovacia
ponuka so zvoleným prefixom <i>Autor</i>, sa zapíše meno hľadaného autora. V
pozorovanom príklade je to Ivo Andrić, ako na obrázku 9.</p>

<center><img src="pic09.png"><br>
Obrázok 9
</center>

<p>Ďalšia časť prehľadávacieho kritéria v pozorovanom období je požiadavka, aby
vyhľadané záznamy <b>neobsahovali</b> text <i>Na Drini ćuprija</i> ako názov.
Negácia v tejto
časti prehľadávacieho kritéria sa dosahuje operátorom NOT, ktorý sa zvolí z
rozbaľovacej ponuky z pravej strany, ktorá sa nachádza v rovnakom riadku ako
posledný použitý prefix (v tomto prípade v prvom riadku), ako na obrázku 10.</p>

<center><img src="pic10.png"><br>
Obrázok 10
</center>

<p>Voľba druhého prefixu, podľa ktoreho sa koná prehľadávanie, sa môže vykonať v
každom z nasledujúcich riadkov formulára. V príklade zobrazenom na obrázku 11 sa
používa druhý riadok.</p>

<center><img src="pic11.png"><br>
Obrázok 11
</center>

<p>Potrebný obsah prefixu <i>Názov</i> sa zapisuje v poli v druhom riadku
formulára,
ako na obrázku 12.</p>

<center><img src="pic12.png"><br>
Obrázok 12
</center>

<p>Tretia časť prehľadávacieho kritéria sa vzťahuje na jazyk bibliografickej
jednotky a znamená požiadavku, aby to bol srbský jazyk tlačený cyrilským písmom.
Operátor, ktorým sa táto časť prehľadávacieho kritéria spája s predbežne
formulovaným výrazom je AND a volí sa v rozbaľovacej ponuke, ktorá sa nachádza v
druhom riadku formy (t.j. riadku, v ktorom bola definovaná predchádzajúca časť
dotazu), ako na obrázku 13.</p>

<center><img src="pic13.png"><br>
Obrázok 13
</center>

<p>Voľba prefixu <i>Jazyk</i>, ktorý uvádza jazyk bibliografickej jednotky, sa
môže
vykonať v rozbaľovacej ponuke v každom nasledujúcom riadku po použitom riadku.
Na príklade obrázka 14 sa použila rozbaľovacia ponuka v poslednom riadku
formulára.</p>

<center><img src="pic14.png"><br>
Obrázok 14
</center>

<p>Formulovanie dotazu sa končí uvedením obsahu posledného prefixu. V tomto
prípade je žiadaný obsah <i>scc</i>, a uvádza sa v poli, ktoré sa
nachádza v piatom riadku (t.j. v riadku, v ktorom bol umiestnený zodpovedajúci
prefix), ako na obrázku 15.</p>

<center><img src="pic15.png"><br>
Obrázok 15
</center>

<p>Po formulovaní dotazu sa začne prehľadávanie stlačením tlačidla
<i>Odoslať</i>.
Správa o počte vyhľadaných bibliografických záznamov a ich prehľad v zhrnutom,
dôkladnom a úplnom zobrazení prebiehajú rovnako ako pri iných druhoch dotazu
(vidieť prehľadávanie podľa autora).</p>

<p>Použitím jestvujúcich prefixov a logických operátorov je možné formulovať
zložité dotazy analógne predchádzajúcemu prípadu. Prehľadávanie podľa zvolených
pefixov umožňuje užívateľovi fotmulovať dotazy, ktorými sa môžu precízne
vyčleniť žiadané údaje. Ako ilustrácia sa tu uvádza niekoľko dotazov.</p>

<h4>Príklad 2</h4>

<p>Vyhľadať bibliografické jednotky, ktorých autor je <i>Ivo Andrić</i>, a
<b>nie je</b> názov <i>Na Drini ćuprija</i>, <b>a</b> jazyk bibliografickej
jednotky je srbský, tlačený cyrilským písmom. Výzor dotazu je nasledujúci:</p>

<center><img src="pic16.png"><br>
<!-- Figure 16. -->
</center>

<h4>Príklad 3</h4>

<p>Vyhľadať bibliografické jednotky, ktorých autor je <i>Ivo Andrić</i>
<b>alebo</b> <i>Petar
Džadžić</i>, a v názve sa vyskytuje text <i>Na Drini ćuprija</i>. Výzor dotazu
je
nasledujúci:</p>

<center><img src="pic17.png"><br>
<!-- Figure 17. -->
</center>

<h4>Príklad 4</h4>

<p>Vyhľadať bibliografické jednotky, ktorých autor je <i>Ivo Andrić<i> <b>a</b>
názov je <i>Na
Drini Ćuprija</i> <b>alebo</b> <i>Znakovi pored puta</i>. Výzor dotazu je
nasledujúci:</p>

<center><img src="pic18.png"><br>
<!-- Figure 18. -->
</center>

</body>
</html>
