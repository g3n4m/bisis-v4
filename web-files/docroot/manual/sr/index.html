<html>
<head>
<meta http-equiv="Content-Type" content="text/html; charset=UTF-8">
<title>Uputstvo za upotrebu BISIS web aplikacije za pretraživanje</title>
</head>
<body>

<h2>Uputstvo za upotrebu BISIS web aplikacije za pretraživanje</h2>

<p>Učitavanjem stranice za pretraživanje u internet brauzer, pojavljuje se meni
za izbor načina pretraživanja (slika 1). Može se pretraživati po jednom prefiksu
ili po više prefiksa. U slučaju pretrage po jednom prefiksu može se
pretraživati: <i>po autoru, po naslovu, po ključnim rečima</i>. Za pretraživanje
po više prefiksa uključujući i logičke operatore koristi se <i>napredno
pretraživanje</i>. Pored toga, postoji mogućnost izbora jezika: <i>Srpski,
Српски, Magyar, Slovenský, Română, Pyски, English</i>, kao i ovog uputstva:
<i>Uputstvo za korišćenje</i>.</p>

<center><img src="pic01.png"><br>
Slika 1.
</center>

<h3>1. Pretraživanje po autoru</h3>

<p>U ovom odeljku opisano je pretraživanje po autoru koje je isto i za
pretraživanje: <i>po naslovu, po ključnim rečima</i>.</p>

<p>Klikom na link <i>po autoru</i>, pojaviće se polje za unos teksta u koje je
potrebno uneti ime i/ili prezime traženog autora (slika 2). Nakon unosa potrebno
je kliknuti na dugme <i>Pošalji</i>, nakon čega se prikazuje stranica sa
izveštajem o broju pronađenih bibliografskih zapisa (slika 3). Klikom na dugme
<i>Prikaži rezultat</i> prelazi se na pregledanje pronađenih zapisa (Slika
4).</p>

<center><img src="pic02.png"><br>
Slika 2.
</center>
<br><br>
<center><img src="pic03.png"><br>
Slika 3.
</center>

<p>Pregled pronađenih bibliografskih zapisa odvija se u tri moguća načina:
<i>sažeti pregled, detaljni pregled</i> i <i>puni prikaz</i>. U sažetom pregledu
korisniku se prikazuju osnovni podaci iz zapisa. U detaljnom pregledu prikazuje
se širi skup podataka iz zapisa, dok se u punom prikazu prikazuje celokupan
bibliografski zapis u UNIMARC formatu. Izbor tekućeg režima pregleda vrši se
klikom na dugmad <i>Sažeto, Detaljno</i> i <i>Puni prikaz</i>. Slike 4, 5 i 6
ilustruju navedena tri načina pregleda podataka za isti skup pronađenih
zapisa.</p>

<center><img src="pic04.png"><br>
Slika 4.
</center>
<br><br>
<center><img src="pic05.png"><br>
Slika 5.
</center>
<br><br>
<center><img src="pic06.png"><br>
Slika 6.
</center>

<p>U okviru sva tri načina pregleda ukupan skup pronađenih zapisa prikazuje se u
grupama od po 5, 10 ili 20 zapisa (po izboru korisnika). Kretanje kroz grupe
zapisa odvija se pomoću dugmadi <i>Prethodna</i> i <i>Sledeća</i>. Prelazak na
osnovnu stranicu za unos novog upita vrši se klikom na dugme <i>Novi
upit</i>.</p>

<p>Napomena 1: Pretraživanje podržava ravnopravnost ćiriličnih i latiničnih
slova. Na primer, broj pogodaka je isti za sledeće upite po autoru: andrić,
andric, андрић, анdрiћ и слично.</p>

<p>Napomena 2: Prilikom unošenja sadržaja за pretraživanje moguće je koristiti
džoker znake. Postoje dva džoker znaka: * i ?. Džoker znak * zamenjuje
proizovljan niz znakova u jednoj reči a ? zamenjuje jedan znak.</p>

<h3>2. Napredno pretraživanje</h3> 

<p>Kada se sa osnovne stranice (slika 1) izabere link napredno pretraživanje
prikazuje se stranica za formiranje upita koji omogućava kombinovanje različitih
prefiksa u pretraživanju, kao na slici 7.</p>

<p>Za povezivanje prefiksa koriste se logički operatori AND, NOT i OR čija
značenja su redom <i>i, ne</i> i <i>ili</i>. 

<h4>Značenje logičkih operatora:</h4>

<p>Neka je sadržaj jednog prefiksa Tekst1 a drugog Tekst2. Tada je:</p>
<ol>
<li>Operator <i>AND</i> u upitu Tekst1 AND Tekst2 povezuje dva elementa upita na
takav način da izdvaja one jedinice koje poseduju prvi navedeni sadržaj
(Tekst1), a istovremeno poseduju i drugi (Tekst2).</li>
<li>Operator <i>NOT</i> u upitu Tekst1 NOT Tekst2 povezuje dva elementa upita na
takav način da izdvaja one jedinice koje poseduju prvi navedeni sadržaj
(Tekst1), a istovremeno ne poseduju drugi (Tekst2).</li>
<li>Operator <i>OR</i> u upitu Tekst1 OR Tekst2 povezuje dva elementa upita na
takav način da izdvaja one jedinice koje poseduju prvi navedeni sadržaj
(Tekst1), ili poseduju drugi (Tekst2), a mogu i oba.</li>
</ol>

<center><img src="pic07.png"><br>
Slika 7.
</center>

<p>Stranica za napredno pretraživanje omogućava kombinovanje pretrage po najviše
pet različitih prefiksa. Izbor prefiksa po kome se vrši pretraga za dati sadržaj
obavlja se pomoću padajućih lista (combo box) na levoj strani. Traženi sadržaj
navodi se u okviru polja koja se nalaze u istom redu sa padajućom listom.
Povezivanje sa ostalim elementima upita pomoću logičkih operatora obavlja se
pomoću padajuće liste na desnoj strani koja se nalazi u istom redu sa
odgovarajućim poljem. Ukoliko je neko od polja prazno, odgovarajući prefiks se
ignoriše tokom pretrage.</p>

<h4>Primer 1</h4>

<p>Нa Slici 7 dat je primer upita u kome se traže svi bibliografski zapisi za
koje važi sledeće:</p>
<ul>
<li>autor bibliografske jedinice je Ivo Andrić (u padajućoj listi u prvom redu
je izabran prefiks <i>Autor</i>, a u odgovarajućem polju je unet tekst <i>ivo
andrić</i>),</li>
<li>naslov bibliografske jedinice nije “Na Drini ćuprija” (u prethodnoj
padajućoj listi sa logičkim operatorima izabrana je opcija <i>NOT</i>, izabran
je prefiks <i>Naslov</i>, a u odgovarajućem polju je unet tekst <i>na drini
ćuprija</i>),</li>
<li>jezik bibliografske jedinice je srpski, pisan ćirilicom (u petoj padajućoj
listi za izbor prefiksa izabran je prefiks <i>Jezik</i>, u odgovarajućem polju
je unet tekst <i>scc</i>, što je odgovarajuća šifra jezika, a u prethodnoj
padajućoj listi sa logičkim operatorima, koja je u drugom redu, izrabran je
operator <i>AND</i>).</li>
</ul>

<p>Posmatrajmo sada postupak unosa ovako formiranog kriterijuma pretraživanja.
Prvi deo kriterijuma odnosi se na pretraživanje po autoru. Prefiks koji označava
autora je <i>Autor</i> i bira se u prvoj padajućoj listi, kao na slici 8.</p>

<center><img src="pic08.png"><br>
Slika 8.
</center>

<p>U odgovarajućem polju, koje se nalazi u istom redu gde i padajuća lista sa
izabranim prefiksom <i>Autor</i>, unosi se ime traženog autora. U posmatranom
primeru to je Ivo Andrić, kao na slici 9.</p>

<center><img src="pic09.png"><br>
Slika 9.
</center>

<p>Sledeći deo kriterijuma pretrage u posmatranom primeru predstavlja zahtev da
pronađeni zapisi <b>ne sadrže</b> tekst <i>Na Drini ćuprija</i> kao naslov.
Negacija u ovom delu kriterijuma pretraživanja predstavlja se operatorom NOT,
koji se bira u padajućoj listi sa desne strane koja se nalazi u istom redu gde i
poslednji korišćeni prefiks (u ovom slučaju u prvom redu), kao na slici 10.</p>

<center><img src="pic10.png"><br>
Slika 10.
</center>

<p>Izbor drugog prefiksa po kome se vrši pretraga može se obaviti u bilo kom od
narednih redova formulara. U primeru, prikazanom na slici 11, koristi se drugi
red.</p>

<center><img src="pic11.png"><br>
Slika 11.
</center>

<p>Potreban sadržaj prefiksa <i>Naslov</i> unosi se u polju u drugom redu
formulara, kao na slici 12.</p>

<center><img src="pic12.png"><br>
Slika 12.
</center>

<p>Treći deo kriterijuma pretrage odnosi se na jezik bibliografske jedinice, i
predstavlja zahtev da to bude srpski jezik, štampan ćirilicom. Operator kojim se
ovaj deo kriterijuma pretrage vezuje za prethodno formirani izraz je AND, i on
se bira u padajućoj listi koja se nalazi u drugom redu forme (tj. u onom redu u
kome je definisan prethodni deo upita), kao na slici 13.</p>

<center><img src="pic13.png"><br>
Slika 13.
</center>

<p>Izbor prefiksa <i>Jezik</i>, koji iznačava jezik bibliografske jedinice, može
se obaviti u padajućoj listi u bilo kom redu iza poslednjeg korišćenog. U
primeru sa slike 14 upotrebljena je padajuća lista u poslednjem redu
formulara.</p>

<center><img src="pic14.png"><br>
Slika 14.
</center>

<p>Formiranje upita završava se navođenjem sadržaja poslednjeg prefiksa. U ovom
primeru, traženi sadržaj je <i>scc</i>, i on se navodi u polju koje se nalazi u
petom redu (tj. u onom redu u kome je izabran odgovarajući prefiks), kao na
slici 15.</p>

<center><img src="pic15.png"><br>
Slika 15.
</center>

<p>Nakon formiranja upita, pretraživanje se inicira pritiskom na dugme Pošalji.
Izveštaj o broju pronađenih bibliografskih zapisa i njihov pregled u sažetom,
detaljnom i punom prikazu odvija se na isti način kao i za ostale vrste upita
(videti pretraživanje po autoru).</p>

<p>Koristeći raspoložive prefikse i logičke operatore moguće je formirati
složene upite analogno prethodnom primeru. Pretraživanje po izabranim prefiksima
omogućava korisniku formiranje upita kojima se precizno mogu izdvojiti traženi
podaci. Za ilistraciju ovde je navedeno nekoliko upita.</p>

<h4>Primer 2</h4>

<p>Naći bibliografske jedinice kojima je autor <i>Ivo Andrić</i>, <b>i nije</b>
naslov <i>Na Drini ćuprija</i>, i jezik bibliografske jedinice je srpski,
štampan ćirilicom. Izgled upita je:<p>

<center><img src="pic16.png"><br>
<!-- Figure 16. -->
</center>

<h4>Primer 3</h4>

<p>Naći bibliografske jedinice kojima je autor <i>Ivo Andrić</i> <b>ili</b>
<i>Petar Džadžić</i>, a u naslovu se javlja tekst <i>Na Drini ćuprija</i>.
Izgled upita je:</p>

<center><img src="pic17.png"><br>
<!-- Figure 17. -->
</center>

<h4>Primer 4</h4>

<p>Naći bibliografske jedinice kojima je autor <i>Ivo Andrić</i> <b>i</b> naslov
glasi <i>Na Drini ćuprija</i> <b>ili</b> <i>Znakovi pored puta</i>. Izgled upita
je:</p>

<center><img src="pic18.png"><br>
<!-- Figure 18. -->
</center>

</body>
</html>
