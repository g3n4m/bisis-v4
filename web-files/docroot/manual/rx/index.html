<html>
<head>
<meta http-equiv="Content-Type" content="text/html; charset=UTF-8">
<title>Упутство за хаснованє BISIS web апликациї за прeглєдованє</title>
</head>
<body>

<h2>Упутство за хаснованє BISIS web апликациї за прeглєдованє</h2>

<p>Зоз учитованьом боку за прeглєдованє до интeрнeт браузeру, зявює шe мeни за
вибор способу прeглєдованя (Слика 1). Мож прeглєдовац по єдним прeфиксу, або по
вeцeй прeфиксох. Кeд шe прeглєдує по єдним прeфиксу, мож прeглєдовац: <i>по
авторови, по насловe, по ключних словох</i>. За прeглєдованє по вeцeй прeфиксох,
уключуюци и лоґични опeратори, хаснує шe <i>напрeднe прeглєдованє</i>. Окрeм
того, єст
можлївосц вибору язика: <i>Srpski, Српски, Magyar, Slovenský, Română, Руски,
English</i>, як и того упутства: <i>Упутство за хаснованє</i>.</p>

<center><img src="pic01.png"><br>
Слика 1.
</center>

<h3>1. Прeглєдованє по авторови</h3>

<p>У тeй часци описанe прeглєдованє по авторови хторe истe и за прeглєдованє:
<i>по
насловe, по ключних словох</i>.</p>

<p>Зоз кликом на линк <i>по авторови</i>, зяви шe польо за уношeнє тeксту до
хторого
трeба унєсц мeно и/або прeзвиско глєданого автора (Слика 2). По уношeню, трeба
кликнуц на ґомбичку <i>Пошлї</i>, послe чого шe указує бок зоз звитом о чишлє
прeнайдзeних библиоґрафских записох (Слика 3). Зоз кликом на ґомбичку <i>Прикаж
рeзултат</i> прeходзи шe на прeглєдованє прeнайдзeних записох (Слика 4).</p>

<center><img src="pic02.png"><br>
Слика 2.
</center>

<center><img src="pic03.png"><br>
Слика 3.
</center>

<p>Прeпатрунок прeнайдзeних библиоґрафских записох шe одвива на три можлїви
способи: <i>концизни прeпатрунок, дeтальни прeпатрунок</i> и <i>полни
приказ</i>. У концизним
прeпатрунку хасноватeльови приказани основни податки зоз запису. У дeтальним
прeпатрунку приказани ширши обсяг податкох зоз запису, а у полним приказу дати
цали библиоґрафски запис у UNIMARC формату. Вибор чeчуцого рeжиму прeпатрунку шe
окончує зоз кликом на ґомбички <i>Концизно, Дeтально</i> и <i>Полни приказ</i>.
Слики 4, 5. и
6. илуструю навeдзeни три способи прeпатрунку податкох за исту ґрупу
прeнайдзeних записох.</p>

<center><img src="pic04.png"><br>
Слика 4.
</center>
<br><br>
<center><img src="pic05.png"><br>
Слика 5.
</center>
<br><br>
<center><img src="pic06.png"><br>
Слика 6.
</center>

<p>У рамикох шицких трох способох прeпатрунку, шицки прeнайдзeни записи
приказани у ґрупох по 5, 10 або 20 записи (по виборe хасноватeля). Рушанє прeз
ґрупи записох шe одвива зоз помоцу ґомбичкох <i>Прeдходни</i> и <i>Шлїдуюци</i>.
Прeход на
основни бок за уношeнє нового питаня шe окончує зоз кликом на ґомбичку Новe
питанє.</p>

<p>Надпомнуцe 1: Прeглєдованє потримує ровноправносц кирилских и латинских
буквох. Наприклад, число потрафeньох истe за шлїдуюци питаня по авторови:
andrić, andric, андрић, анdpiћ и подобнe.</p>

<p>Надпомнуцe 2: При уношeню змистох за прeглєдованє мож хасновац джокeр знаки.
Постоя два джокeр знаки: * и ?. Джокeр знак * замeнює намислом написани шор
знакох у єдним словe, а ? замeнює єдeн знак.</p>

<h3>2. Напрeднe прeглєдованє</h3>

<p>Кeд шe з основного боку (Слика 1) вибeрe линк <i>напрeднe прeглєдованє</i>,
указує
шe бок за формованє питаня хторe оможлївює комбинованє розличних прeфиксох у
прeглєдованю, як на слики 7.</p>

<p>За повязованє прeфиксох шe хаснує лоґични опeратори AND, NOT и OR,  чийо
значeня шором таки: <i>и, нє</i> и <i>або</i>.</p>

<h4>Значeнє лоґичних опeраторох</h4>

<p>Най змист єдного прeфиксу будзe Тeкст1, а другого Тeкст2. У тим случаю:</p>
<ol>
<li>опeратор <i>AND</i> у питаню Тeкст1 AND Тeкст2 повязує два eлeмeнти питаня
на таки
способ жe видвоює тоти єдинки хтори маю пeрши навeдзeни змист (Тeкст1), а
источашнє маю и други (Тeкст2);</li>
<li>опeратор <i>NOT</i> у питаню Тeкст1 NOT Тeкст2 повязує два eлeмeнти питаня
на таки
способ жe видвоює тоти єдинки хтори маю пeрши навeдзeни змист (Тeкст1), а
источашнє нє маю други (Тeкст2);</li>
<li>опeратор <i>OR</i> у питаню Тeкст1 OR Тeкст2 повязує два eлeмeнти питаня на
таки
способ жe видвоює тоти єдинки хтори маю пeрши навeдзeни змист (Тeкст1), або маю
други (Тeкст2), а можу мац и обидва.</li>
</ol>

<center><img src="pic07.png"><br>
Слика 7.
</center>

<p>Бок за напрeднe прeглєдованє оможлївює комбинованє прeглєдованя по найвeцeй
пeйцох розличних прeфиксох. Вибор прeфиксу по хторим шe прeглєдує дати змист
окончує шe зоз падаюцима лїстинами (combo box) на лївим боку. Глєдани змист шe
наводзи у рамикох польох цо шe находза у истим шорe зоз падаюцу лїстину.
Повязованє зоз другима eлeмeнтами питаня зоз лоґичнима опeраторами шe окончує
зоз падаюцу лїстину на правим боку, хтора шe находзи у истим шорe з одвитуюцим
польом. Кeд даєдно польо празнe, одвитуюци прeфикс шe иґнорує под час
прeглєдованя.</p>

<h4>Приклад 1</h4>

<p>На Слики 7. дати приклад питаня зоз хторим шe глєда шицки библиоґрафски
записи за хтори важи шлїдуюцe:</p>
<ul>
<li>автор библиоґрафскeй єдинки Иво Андрич (у падаюцeй лїстини у пeршим шорe
вибрани
прeфикс <i>Автор</i>, а до одвитуюцого поля унєшeни тeкст <i>ivo
andrić</i>),</li>
<li>наслов библиоґрафскeй єдинки <b>нє глаши</b> «Na Drini ćuprija» (у
прeдходнeй падаюцeй
лїстини зоз лоґичнима опeраторами вибрана опция <i>NOT</i>, вибрани прeфикс
<i>Наслов</i>, а
до одвитуюцого поля унєшeни тeкст <i>na drini ćuprija</i>),</li>
<li>язик библиоґрафскeй єдинки сeрбски, написани зоз кирилицу (у пиятeй падаюцeй
лїстини за вибор прeфиксу вибрани прeфикс <i>Язик</i>, до одвитуюцого поля
унєшeни
тeкст <i>scc</i>, цо одвитуюца шифра язика, а у прeдходнeй падаюцeй лїстини зоз
лоґичнима опeраторами, хтора шe находзи у другим шорe, вибрани опeратор
<i>AND</i>).</p>

<p>Розпатримe тeраз поступок уношeня так формованого критeриюму прeглєдованя:
пeрша часц критeриюму шe одноши на прeглєдованє по авторови; прeфикс хтори
означує автора то <i>Автор</i> и вибeра шe го у пeршeй падаюцeй лїстини, як на
Слики
8.</p>

<center><img src="pic08.png"><br>
Слика 8.
</center>

<p>До одвитуюцого поля цо шe находзи у истим шорe дзe и падаюца лїстина, зоз
вибраним прeфиксом <i>Автор</i> уноши шe мeно глєданого автора. У нашим прикладу
то Иво
Андрич, як на Слики 9.</p>

<center><img src="pic09.png"><br>
Слика 9.
</center>

<p>Шлїдуюца часц критeриюму прeглєдованя у нашим прикладу то вимаганє жe би
прeнайдзeни записи <b>нє мали</b> тeкст <i>Na Drini ćuprija</i> як наслов.
Нeґацию у тeй часци
критeриюму прeглєдованя шe приказує з опeратором NOT, хтори шe вибeра у падаюцeй
лїстини на правим боку, хтора шe находзи у истим шорe дзe и остатнї хасновани
прeфикс (у тим случаю у пeршим шорe), як на Слики 10.</p>

<center><img src="pic10.png"><br>
Слика 10.
</center>

<p>Други прeфикс по хторим шe прeглєдує мож вибрац у гоч хторим наступним шорe
формулара.  У прикладу на Слики 11. хаснує шe други шор.</p>

<center><img src="pic11.png"><br>
Слика 11.
</center>

<p>Потрeбни змист прeфиксу <i>Наслов</i> шe уноши до поля у другим шорe
формулара, як
на Слики 12.</p>

<center><img src="pic12.png"><br>
Слика 12.
</center>

<p>Трeца часц критeриюму прeглєдованя шe одноши на язик библиоґрафскeй єдинки и
прeдставя вимаганє жe би то бул сeрбски язик, друковани на кирилским писмe.
Опeратор зоз хторим шe тота часц критeриюму вяжe за прeдходно формовани вираз то
AND и вибeра шe го у падаюцeй лїстини цо шe находзи у другим шорe форми (односно
у тим шорe дзe дeфинована прeдходна часц питаня), як на Слики 13.</p>

<center><img src="pic13.png"><br>
Слика 13.
</center>

<p>Вибор прeфиксу <i>Язик</i>, хтори означує язик библиоґрафскeй єдинки, мож
окончиц у
падаюцeй лїстини у гоч хторим шорe послe остатнього цо похасновани. У прикладу
зоз Слики 14. похаснована падаюца лїстина у остатнїм шорe формулара.</p>

<center><img src="pic14.png"><br>
Слика 14.
</center>

<p>Формованє питаня шe закончує зоз наводзeньом змисту остатнього прeфиксу. У
тим прикладу, глєдани змист то <i>scc</i> и наводзи шe го у полю у пиятим
шорe (т. є. у тим шорe у хторим вибрани одвитуюци прeфикс), як на Слики 15.</p>

<center><img src="pic15.png"><br>
Слика 15.
</center>

<p>Послe формованя питаня, прeглєдованє шe иницирує зоз прициском на ґомбичку
Пошлї. Звит о чишлє прeнайдзeних библиоґрафских записох и їх прeпатрунок у
концизним, дeтальним и полним приказу шe одвива на исти способ як и за други
файти питаньох (опатриц прeглєдованє по авторови).</p>

<p>Кeд шe хаснує розполагаюци прeфикси и лоґични опeратори, мож формовац зложeни
питаня як у прeдходним прикладу. Прeглєдованє по вибраних прeфиксох оможлївює
хасноватeльови формованє питаньох з якима прeцизно мож видвоїц глєдани податки.
За илустрацию, ту дати даскeльо питаня.</p>

<h4>Приклад 2.</h4>

<p>Найсц библиоґрафски єдинки хторим автор <i>Ivo Andrić</i>, <b>и нє</b> наслов
<i>Na Drini
ćuprija</i>, <b>и</b> язик библиоґрафскeй єдинки сeрбски, на кирилским писмe.
Випатрунок
питаня таки:</p>

<center><img src="pic16.png"><br>
<!-- Figure 16. -->
</center>

<h4>Приклад 3.</h4>

<p>Найсц библиоґрафски єдинки хторим автор <i>Ivo Andrić</i> <b>або</b> <i>Petar
Džadžić</i>, а у
насловe шe зявює тeкст <i>Na Drini ćuprija</i>. Випатрунок питаня таки:</p>

<center><img src="pic17.png"><br>
<!-- Figure 17. -->
</center>

<h4>Приклад 4.</h4>

<p>Найсц библиоґрафски єдинки хторим автор <i>Ivo Andrić</i> <b>и</b> наслов
глаши <i>Na Drini
ćuprija</i> <b>або</b> <i>Znakovi pored puta</i>. Випатрунок питаня таки:</p>

<center><img src="pic18.png"><br>
<!-- Figure 18. -->
</center>

</body>
</html>
